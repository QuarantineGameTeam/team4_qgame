# Telegram game "Slippery world"

"Slippy world" is a game that reflects the real world. A world in which you have to fight for every minute of your life. Amazing adventures await you here. Here, you have to take part in big wars between clans, form alliances, become a real spy and that's not all ...
Try it yourself!

# How to play

To start an adventure in "Slippery world" just join the group in a telegram.

# History of work on the game

### Остап
> Рівно 2 місяці тому розпочалося наше навчання на курсі Quarantine Go, який створив Sasha Bondar, з метою залучити якомога більше людей
для знайомства із програмуванням, мовою Go і для здобуття нового досвіду, а також спільному написанню гри на базі месседжеру Telegram.
Після місяця знайомства з мовою програмування наш курс було поділено на 6 команд, які взялися за створення гри. Мені пощастило потрапити
до команди № 4. Відверто кажучи, ніхто з нас до кінця не усвідомлював як це має виглядати, послідовність дій і яким має бути кінцевий
результат. Всі ми володіли різним рівнем знань: хтось вперше познайомився з мовою, хтось мав теоретичні знання, а дехто навіть мав 
практичний досвід з написання коду, але ніколи не робив того в зазначені строки, а тим паче керуючи колективом.
Одразу після знайомства наша команда зіштовхнулась з першими труднощами – з’ясувалося, що найдосвідченіший член команди не зможе приймати
участі в проекті, що в певній мірі додало ще більше сумнівів в успішне завершення розпочатого. Разом з тим, під час першої зустрічі всіх
команд в Zoom, ми дізналися, що схожа доля спіткала не тільки нашу команду, та призвела до розформування команди № 6, внаслідок чого наша
команда отримала підсилення у вигляді Руслани, яка в свою чергу доклала немало зусиль для досягнення спільної мети. 
Враховуючи вищевикладене, рятувати ситуацію був змушений Назар, який хоч і мав невеликий досвід програмування, але ніколи раніше не
керував групою людей, а тим паче не робив такі завдання у стислі строки. Таким чином в команді № 4 був визначений технічний керівник.
Завдяки його настановам, закликам зібратися всією командою для обговорення тих чи інших питань та порадам нам вдалося довести проект до
того стану, в якому ми можемо його сьогодні презентувати. Нажаль, через різного роду складнощі (брак технічних знань, організаційного 
досвіду, нестача часу у членів команди), нам довелося знехтувати деяким запланованим функціоналом, але тим не менш, кожен з нас виніс з 
проекту щось нове і корисне для себе. 
Стосовно особисто мого досвіду, враховуючи, що на момент початку роботи в рамках проекту мені були відомі лише Zoom та Gmail, Google 
Docs, мені довелося попрацювати з рядом нових для себе програм такими як Github, Ngrok, Redis і т.ін., а також познайомився з мовою GO, 
наскільки це виявилось для мене можливим за відведений період часу. Відверто кажучи час від часу було достатньо складно, але доводилось 
керуватися настановами Саші і «не здаватися». Хотілося б подякувати кожному учаснику нашої команди за їхній вагомий вклад в реалізацію 
кінцевого результату і, звісно, окрема подяка Sasha Bondar за його ідею, організацію процесу і україномовний контент.

---
### Руслана
> Це був чудовий досвід взяти участь у даному проекті. Я приєдналась до команди трішки пізніше, але завдяки чудовому керівнику проекту з 
легкістю влилась в робочу атмосферу. Було досить цікаво працювати над розробкою гри в команді. Це надавало відчуття реального робочого
процесу, а також відчуття відповідальності і стимулювало до більш скрупульозної роботи над завданням. Також, у нашій команді був 
прекрасний технічний керівник, який уміло організовував роботу команди, заохочував кожного учасника брати участь у створенні гри, а також 
допомагав і направляв у вирішенні тих чи інших завдань. Отже, я дуже вдячна за можливість стати частинкою цікавого і неординарного курсу.

---
### Максим
> Цей курс - перший мій досвід програмування. Спершу, я думав, що не витримаю і 2 тижнів, але, на ділі, цей курс мене надзвичайно 
захопив, і я з нетерпінням чекав на кожен новий урок і на кожне нове завдання. Тут я відкрив для себе надзвичайно багато нового. Навчився 
писати код на мові Go, дізнався як працювати з сервісом GitHub, ознайомився з програмами Ngrok, Redis тощо. Також було неймовірно цікаво 
спостерігати за роботою команди та навіть приймати участь у ній.

---
### Людмила
Протягом цього місяця роботи з курсом я, звісно, відкрила для себе багато понять і здобула практичні навички як у створенні бота, так і 
роботи з базою даних, веб-сервером, репозиторіями на Github і освоєнні документації. Найбільше тішить те, що це все мені вдалося, хоч я 
практично не мала досвіду і не вірила, що зможу вкласти щось корисне у гру. Але за допомогою злагодженої роботи в команді, інструкціям 
технічного керівника та урокам Саши я змогла змінити свої очікування і відкинути страхи, що “не вийде”. Вийшло може не так грандіозно, як 
планувалось спочатку, та я задоволена результатом і вдячна за набуті знання.

---
### Назар
На самому початку коли ми тільки зібрались для створення гри нас покинула найдосвідченіша людина в команді, через це ініціативу на себе 
взяв на себе я. Для мене це було складно через те, що завжди працював сам і писав щось тільки для себе, для мене це було як хобі. 
Розібратися з такою великою командою, сформулювати задачі теж було не легко, напевно якби я був один, я б не зміг цього зробити, але був 
Остап, який брав на себе ініціативу з розробки, пропонував багато ідей як можна вирішити ту чи іншу задачу, підтримував команду і давав 
усім мотивацію у цьому процесі.
Взагалі це все спочатку було схоже на хаос - хтось розв'язував одну задачу хтось іншу, було багато проблем і з синхронізацією коду, 
частково через те, що на початку завдання, які я давав були досить розмити. Вже зараз я потроху почав розуміти як їх правильно 
формулювати, щоб воно все добре кріпилось один до одного. Під час процесу у нас "випадали" деякі члени команди через це ми були змушені 
“урізати” функціонал гри. Були люди яким було важко виконати завдання або їм просто не вистачало часу, через це ми теж прибрали деякі 
механіки. Загалом я отримав не маленький досвід, можливо, через це я стану писати код не як просто як хобі=). Також, я помітив що є 
велика різниця між тим коли ти пишеш код для себе у вільний час і коли це просто потрібно зробити тому що скоро "дедлайн". Хочу похвалити 
усіх членів команди, всі по мірі можливості приділяли час на створення гри: Людмилу, Руслану, Остапа, Максима - усі молоці=0.

---
